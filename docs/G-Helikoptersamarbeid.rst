###################
Helikoptersamarbeid
###################

Samarbeid med 330-skvadronen
============================

Superlongline - Fjellredning med bruk av Sea King og NARG
=========================================================

Innledning
----------

Superlongline er en metode som brukes i de tilfellene hvor Sea King av en eller annen grunn ikke har tilgang til et skadested med vinsjen sin. Dette kan eksempelvis være at veggen over skadestedet er for bratt, skadestedet er nede i et juv eller at man ikke kan gå nærme nok på grunn av downwash fra helikopteret.

Ved Superlongline brukes den alpine redningsgruppen til å legge ut semistatiske tau for å lage en forbindelse mellom skadestedet og et sted i veggen hvor helikopteret har tilgang (standplass). Denne prosedyren gjør det mulig å utføre oppheising av pasient mens helikopteret står etablert i hover over standplass under hele operasjonen. Helikopteret kan dermed stå over hindringer og turbulent vind.

Superlongline er også en velegnet metode i andre tilfeller hvor skadested er utilgjengelig, mens det kan etableres en standplass ut til siden eller nedenfor, for eksempel langt nede i, eller under, vertikale / overhengende vegger.

Det er også mulig å levere superlongline fra helikopteret og direkte ned på skadestedet (f.eks juv).

Prinsipp
--------

Klatrerne settes ut i fjellet fra helikopteret og etablerer standplass. Klatrere tar seg ned til skadestedet, gir førstehjelp og får eventuelt pasient på båre. Rappelltauene benyttes som superlongline hvis mulig.

Når alt er rigget og klart, kommer helikopteret inn over standplass og sender ned vinsjkroken og henter superlongline via en tauklemme som er innkoblet på superlongline. Helikopteret tar med superlongline ut fra veggen slik at den henger fritt ned til skadestedet. Superlongline kobles til båren. Når superlongline er stram ned til båren, slippes denne ut fra skadestedet, og helikoptermannskapet heiser båren opp til helikopteret og inn i kabinen ved hjelp av vinsjen som trekker i superlonglinetauet via tauklemmen og etterstramming gjennom en heisetrinse.

Dersom klatrerne på skadestedet skal hentes ut med helikopter, kan de heises opp to og to ved å kjøre gjennom samme prosedyren på nytt.



Roller og arbeidsoppgaver, Alpin redningsgruppe
-----------------------------------------------

Fagleder klatring (FK)
^^^^^^^^^^^^^^^^^^^^^^
* Skal være en klatrer med myndighet og lang fartstid og fungerer som alpingruppens stedlige leder;
* Har overordnet ansvar for løpende vurdering av klatrernes og operasjonens sikkerhet;
* Ansvarlig for at planlagt strategi følges;
* Deltar i KO sammen med IL under operasjonen i veggen;
* Utarbeider planer mht mat, klær, ekstra personell, utstyr etc ved behov;
* Har et spesielt ansvar for å initiere alternative planer;
* Operasjonen skal alltid ha minst en alternativ plan før aksjonen igangsettes;
* Ansvarlig for at det blir ført loggbok over alle beslutninger som tas og aktiviteter som utføres;
* Deltar eventuelt i helikopteret ved rekognosering (3. prioritet) sammen med Luftalpinleder og Leder fjell;
* Ansvar for at intern debrief utføres, for at aksjonsrapport utarbeides og for at liste over tapt/avskrevet utstyr blir oversendt LRS og at kassert utstyr umiddelbart etter aksjon fjernes fra depotet.

Leder fjell (LF)
^^^^^^^^^^^^^^^^
* Skal være en erfaren klatrer og deltar alltid i helikopteret (HK) under rekognoseringen (1. prioritet);
* LF har overordnet ansvar for sikkerhet i veggen. LF er førstemann i rappell ned til skadested sammen med BK;
* LF heises først ut av HK. Han har ansvar for å rigge standplass hvis nødvendig og klargjøre for mottak av de andre klatrerne;
* LF har hovedansvar for kommunikasjon mot HK/FK;
* LF har hovedansvar for meldinger til FK (status/forløp/beslutninger/forslag til endringer i plan);
* LF skal vurdere om rappelltauene kan brukes til superlongline (SLL);
* LF har spesielt ansvar for standplassrigging /utstyr /rappellering /fordeling av arbeidsoppgaver i veggen.

Båreklatrer (BK)
^^^^^^^^^^^^^^^^
* Ansvar for båren – hvis denne skal med;
* Slå ut og kontrollere båren med utstyr før utsetting i fjellet;
* Passe på at det er med svivler til alle SLL-oppheisinger (både båre og klatrere);
* Gjennomfører duorappell sammen med LF hvis dette er aktuelt;
* Førstehjelper nr 1;
* Dette kan være en aktuell rolle for redningsmann dersom alpingruppa mangler tilstrekkelig førstehjelpskompetanse og det ansees som svært viktig å ha denne kompetansen på skadestedet.

Superlonglineutlegger (SLLU)
^^^^^^^^^^^^^^^^^^^^^^^^^^^^
* Står vanligvis i beredskap på standplass i tilfelle det er behov for folk / utstyr på skadested;
* Ved behov gjennomfører SLLU solorappell og legger ut SLL;
* SLLU har ansvar for å sørge for at SLL henger fritt.

Leder standplass (LS)
^^^^^^^^^^^^^^^^^^^^^
* Hovedansvar for sikkerhet og rigging før rappellering ned i vegg;
* Sjekker rappellanker, seler, nedfiringsbremser, løpebremser etc før første rappell;
* Ansvar for å ta med nok Rescucendere og koble disse på SLL;
* Ansvar for sammenkobling av vinsjkrok og SLL;
* Ansvar for å ta med og feste weaklink til styreline dersom dette er aktuelt;
* Overvåker (i den grad det er mulig) operasjonene i veggen. Gir vurderinger/råd hvis behov;
* Hovedansvarlig for radiokommunikasjon fra standplass.

Klatrer standplass
^^^^^^^^^^^^^^^^^^
* Ansvar for å hindre sig i SLL ved å holde den i hånda;
* Dette kan være en aktuell rolle for redningsmann dersom alpingruppen er i manko på folk.

Luftalpinleder (LL)
^^^^^^^^^^^^^^^^^^^
* Skal være en erfaren klatrer som kan lese det som skjer i fjellet og helst kunne oppdage feil før de leder til uheldige situasjoner;
* Bør alltid være med i HK under rekognoseringen (2. prioritet);
* Sitter i HK under heising. Overvåker operasjonen;
* Vurdere fortløpende fare for løsgods (stein, is og snø);
* Se til at klatrere sikrer seg når de er i nærheten av åpen cargodør;
* Har spesielt ansvar for å påse at innkobling i vinsjkrok er korrekt, fordeler utstyr;
* Sørger for å sende med ned stålkarabiner til heising av båre;
* Sitter slik plassert at operasjoner mellom klatrere og HK kan overvåkes (v/cargodør/i RM sete);
* Kontinuerlig på intercom. Gir klatrefaglig bistand og vurderinger;
* Har også VHF-radio for direkte kommunikasjon med LF ved behov;
* Påser at HK-mannskap ikke foretar operasjoner som medfører risiko for klatrerne;
* Ansvar for brief av HK-mannskap før selve heiseoperasjonen starter;
* Har en kontrollfunksjon på at staticline alltid er på når heiskrok skal ut;

.. danger::
   Kontrollere at weaklink på styreline IKKE er festet med karabin mot styreline, men strupet inn på tauet. Dette gjelder uthenting av personell der det er fare for at klatrer fester seg i feil karabin dersom det er karabin mellom styreline og weaklink.

Gjennomføring steg for steg
---------------------------

INNLEDENDE FASE
^^^^^^^^^^^^^^^

Før helikopter ankommer
"""""""""""""""""""""""
Før HK ankommer bør fagleder klatring(FK) ta ut leder fjell (LF), luftalpinleder (LL), leder
standplass(LS), båreklatrer (BK) og superlonglineutlegger (SLLU). Han bør gi ordre om hva som skal
skje mens REK gjennomføres. Dersom FK blir med ut, må det være klart hvem som er ansvarlig for å
bruke tiden på bakken best mulig på en slik måte at utstyr blir klargjort og detaljer om gjennomføring
blir repetert basert på den informasjon en har i denne fasen. FK koordinerer eventuelle
ressursbehov med innsatsleder (IL). Dersom det ikke er tatt ut IL eller at denne ikke er på stedet, bør
FK gi melding til operasjonssentralen (OPS) om dette. Om OPS ikke vil sende ut IL bør
hovedredningssentral (HRS) kontaktes for at så skjer.

Helikopter ankommer
"""""""""""""""""""
Når HK ankommer, vil man noen ganger shutte ned for at helikoptermannskapet kan bli orientert av
IL om situasjonen. Det er viktig å få så mye informasjon som mulig om situasjonen. Den første
kontakten mellom alpingruppen og helikoptermannskapet etableres. I noen tilfeller vil man prioritere
å ta en rekognosering umiddelbart uten å stenge ned – da bør klatrerne være klare til å bli med opp.

Rekognosering
"""""""""""""
Det er viktigst at Leder fjell er med på rekognoseringen for å danne seg et best mulig bilde av
situasjonen og planlegge aksjonen i veggen. LL bør være med på rekognoseringen som en sparring
partner for LF og for å være helt sikker på at det er enighet om utsettingsstedet. Om mulig skal FK bli
med for at han skal få et best mulig bilde av operasjonen og best mulig grunnlag for den videre
planleggingen. Her vil bruk av digitalt kamera være til god hjelp.

Planlegging
"""""""""""
Når HK har returnert, shutter dette ned. De som var på rekognoseringen planlegger detaljer sammen
med klatrerne og overfører informasjon til disse slik at de blir best mulig i stand til å gjennomføre den
videre operasjonen.

Når planen er klar, skal en ha en detaljert gjennomgang av planen slik at samtlige på forhånd kjenner
sine oppgaver. Detaljer som utsettingsrekkefølge, utstyrsbehov, samband (sjekkes og testes i
praksis) og selve planen for gjennomføring gjennomgås.

Dersom HK må dra eller av andre grunner ikke kan være operativt, skal det foreligge en alternativ
plan for gjennomføring av operasjon og returnering av klatrerne. Planen skal være godkjent av alle
klatrerne og videreformidles til helikoptermannskap og IL/OPS ved behov. Det bør også diskuteres
hva som gjøres dersom man mister samband med en av posisjonene.

Før utsetting av klatrerne starter, skal det gjennomføres en kort brief på HK hvis behov. Klatrerne
skal ha gjennomført kameratsjekk, og kun repetisjon og kontroll av kunnskap er nødvendig.


Utsetting i fjellet og forberedelser til oppheising
^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^
Det skal alltid brukes ‘static-line’ og Petzl Absorbica (falldemper, én per klatrer) når klatrere settes ut
i fjellet, eller når heiskroken skal mottas av klatrere i fjellet (se G-1 Samarbeid med 330-skvadronen)

Utsetting av klatrere
"""""""""""""""""""""
LF er den som først blir heist ned og tar med minimum av utstyr for å etablere mottak av de andre
klatrerne. Vanligvis vil man sette ut klatrerne på en hylle som er stor nok til at man kan oppholde seg
der usikret.

Sekk og utstyr bør festes med 60cm slynge til innkoblingsløkken på selen og ikke til utstyrsløkkene.

.. danger::
   Når klatrer blir satt ned, må han passe på å ikke forankre helikopteret til noe på bakken. Eneste unntak 
   er ved bruk av prosedyre for dobbel forankring som kan bli valgt dersom det kan spare tid i en tidskritisk 
   operasjon (metoden er beskrevet i detalj i G-1).

1. Når klatrer er i rett høyde til standplass/bakke, gis et tydelig STANS-signal. Angi så med
   armen at du vil inn/ned på stedet;
2. Koble din egen stålkarabiner løs fra falldemperen på heiskroken;
3. Sikre deg i standplass / gelendertau;
4. Sjekk at heiskrok, heiswire og static-line er fri og klar for heising;
5. Se opp, hold ut kroken og gi tydelig heisesignal.

Etablering av standplass
""""""""""""""""""""""""
LF gjør de forberedelsene som er nødvendig for raskest mulig å kunne motta resten av klatrelaget.
Etablering av gelendertau kan være en god metode for å ta imot mange klatrere og mye utstyr. I
andre tilfeller kan det være nok med en standplass, og noen ganger er ikke det nødvendig heller. Når
klatrerne er satt ut, skal det etableres en standplass for videre rappell ned til skadestedet. Denne bør
ikke ligge direkte over skadestedet på grunn av fare for fallende gjenstander. Standplass rigges for
duorappell. Tau som skal brukes til SLL skal være i en godt synlig farge (hvitt og/eller skarp oransje).
Dette fordi det blir lettere å se om tauet henger seg fast i noe når HK løfter det ut. Det skal tilstrebes
forskjellig farge på alle de tauene som går mellom standplass og skadestedet. LS sørger alltid for å ha
med seg en tom tausekk for eventuell pakking av SLL som trekkes opp fra skadestedet.
Se kapittel D-1 ‘Grunnleggende metoder’ for detaljer.

Duorappell
""""""""""
Vanligvis er det LF og BK som går ned til skadestedet først. Duorappell gjennomføres ihht. prosedyre
D-1 ‘Grunnleggende metoder’. I enkelte tilfeller kan det også være gunstig å bli firt ned til
skadestedet, blant annet for å slippe å ha store mengder tau i selen. Det er ingen begrensninger på
hvor langt man kan bli firt ned. Se for øvrig prosedyre for bruk av MPD.
Om nødvendig må det sages/ryddes kvist og liknende (løs stein, is, snø, etc). Dette må gjøres
skånsomt og sikkert med tanke på at det er andre lenger nede (pasient/andre klatrere eller personer)
og må meldes fra til FK før arbeidet starter.


.. attention::
   Før duorappell starter meldes dette til FK.

Pasient på båre
"""""""""""""""
Når LF og BK ankommer skadestedet, skal umiddelbart behovet for sikring av pasient/klatrere
vurderes. Bruk egen sele for tilkobling ved akutt behov.

.. attention::
   Meld fra til FK om at man er på skadestedet.

Deretter skal pasienten gis nødvendig førstehjelp og vurderes å flyttes over på båre (vurdere behovet
for å flytte pasienten til en egnet hylle for lettere utøve nødvendig førstehjelp samt å evt. kunne få
overført til båre). Se kapittel E-1 for detaljer.

Rappell til hylle
"""""""""""""""""
Det kan være nødvendig å ta seg ned til et egnet sted/hylle for oppheising dersom skadestedet ikke
egner seg for dette. Rappell med båre gjennomføres, se kapittel E-1 ‘Grunnleggende båreforflytning’
for detaljer.
Når LF og BK har ankommet stedet hvor oppheisingen skal skje, etableres det sikring av båre og
klatrere slik at tau kan avlastes/frigjøres så fort som mulig dersom superlonglineutlegger (SLLU) skal
komme ned.

.. attention::
   LF melder fra hvis det er behov for at SLLU kommer ned til skadestedet og om det må legges ut
   et eget superlonglinetau.

Oppheisingen kan altså foregå fra et annet sted enn skadestedet, men for enkelhetens skyld vil dette
stedet bare benevnes som skadestedet i denne prosedyren.

Superlonglineutlegger
"""""""""""""""""""""
Det skal tilstrebes færrest mulig personer ned i veggen. Dersom det er nok med to personer på
skadestedet og rappelltauene kan brukes til SLL, så er dette foretrukket metode. Man må være helt
sikre på at rappelltauene er uskadde hvis de skal brukes til oppheising. Om nødvendig må en person
gå ned fra standplass for å sjekke dem. SLLU gjennomfører solorappell ved behov og legger eventuelt
ut egen SLL.

SLL må legges slik at risikoen for at den kan hekte seg opp blir minst mulig. Om nødvendig må det sages/ryddes kvist, stein og liknende. Dette må gjøres skånsomt og sikkert med tanke på at det er andre lenger nede, og dette må varsles i forkant til både til LF og FK.

KLARGJØRING TIL OPPHEISING
^^^^^^^^^^^^^^^^^^^^^^^^^^

.. figure:: /images/SLL_klargjøring.jpg
   :width: 300px
   :align: right

   Klargjøring av SLL.

Standplass
""""""""""
* Rescucender skal alltid være rigget med en Petzl Ring Open innkoblet.
* På standplass rigges SLL klar med Rescucender på tauet og en ekstra karabiner i ringen.
* Bukta over Rescucender skal være ca 3 meter.
* SLL kappes til riktig lengde på skadestedet. På øvelse kan eventuelt overflødig SLL trekkes opp til standplass, dersom dette er greit i forhold til kiling og løst fjell, og tauet pakkes i en tausekk dedikert til dette formålet som lukkes forsvarlig og henges inn på åttetallsløkka på SLL.
* Klatrer standplass håndholder SLL og stiller seg slik til at når HK har strammet opp SLL, skal det være liten eller ingen vinkel på tauet der han står. LL må gi beskjed dersom HK skaper vinkel ved å stå feilplassert.

Skadested
"""""""""
* Båre festes med maks 3m langt sikringstau via bremseknute (Munterknute) til stor pæreformet skrukarabiner. Bremseknuten kan eventuelt låses av med en slippstikk mens man venter på helikopteret – slippstikket åpnes når HK kommer inn for å hente SLL. Sikringene for båren skal være uavhengige av sikringene til klatrerne. Sikringstauet kan droppes dersom det ikke er fare for fall.
* Når man bruker sikringstau, bør man også bruke backupslynge som vist på bildet. Denne slyngen kobles ikke ut før man skal koble SLL inn på svivelen.

.. danger::
   Denne slyngen må kobles ut før SLL kobles inn for å unngå at HK festes til fjellet. Hvis slyngen er belastet, kan den kuttes med kniven.

* SLL avsluttes med med en åttetallsløkke og en stålkarabiner - minst mulig løkke, men kobles ikke inn på båren.
* SLL skal ha ca 3 meter slakk for å ta opp vertikale bevegelser når HK tar med seg SLL ut fra veggen. Overskytende 
  SLL kan kappes eller trekkes opp til standplass – se 4.3.1 Standplass ovenfor for nærmere detaljer.
* Heisestropper på Troll/SAR redningsbåre tilpasses slik at den øvre deltakarabinen henger
  maks 70cm over båren. Da går det greit å få båren inn i HK.
* Det er viktig å sørge for så balansert vekt og pakking som mulig med tanke på spinn på båren
  under oppheisingen.

Hvem som gjør hva under selve oppheisingen må planlegges.

Klatrer følger båren
""""""""""""""""""""
Én klatrer kan følge båre/pasient i spesielle tilfeller og etter godkjenning fra fartøysjefen:

Pasienten har av medisinske årsaker (fri luftvei eller andre livsnødvendige oppfølgninger) behov for
livsnødvendig førstehjelp. Klatrer fester seg da med bruk av støttestropp/slynge via øverste maillon
på båren (under svivelen) og posisjonerer seg med båren i hoftehøyde. Når klatrer skal følge pasient
uten båre, heises de opp på samme måte som når to klatrere heises (se 4.4.6)

Metoden med at klatrer følger båre/pasient kan også vurderes når dette kan resultere i én mindre
SLL utførelse.

Detaljbrief
"""""""""""
.. attention::
   LF kaller opp LL (og HK-mannskap) og orienterer om detaljer omkring oppheising og angir et 
   estimert oppheisings-tidspunkt. Viktig å få med detaljer som tre/stein etc. som superlongline / båre 
   kan hekte seg opp i og dermed farlig retning på utfiringen.

Det er viktig at LL har fått sett godt under REK og utsetting av klatrerne slik at han forstår planen til
LF. LL må forsikre seg om at HK-mannskapet er innforstått med hva som skal skje og eventuelt hva
det må tas spesielt hensyn til under operasjonen.

Oppheising
^^^^^^^^^^
.. danger::
   Det kan alltid og må alltid gis STANS-signal dersom noe uforutsett skjer.

.. attention::   
   Når LF har forsikret seg om at alle i fjellet er klare for å gjennomføre oppheising, meldes dette til HK.

HK henter superlongline på standplass
"""""""""""""""""""""""""""""""""""""

.. figure:: /images/SLL_påkobling.jpg
   :width: 300px
   :align: right
   
   Påkobling av SLL til heiswire.

Maskinist har rigget klart Protraxion heisetrinse i det store sikringsøyet på den passive heisen.

Heiskroken senkes ned til standplass med static-line og en stålkarabiner innkoblet. Stålkarabineren i ringen 
kobles sammen med stålkarabineren i heiskroken.

.. attention::
   Leder standplass sier ‘Klart for heising’ og gir samtidig tydelig heissignal med armen.

HK kjører vinsjen opp inntil SLL er stram, og klatrer standplass slipper så SLL.

HK går ut i heiseposisjon
"""""""""""""""""""""""""
HK beveger seg horisontalt ut til heiseposisjon. I et nødsfall ved f.eks. motorkutt, kan man bli nødt til å
skyte av wiren på vinsjen, og dette vil utgjøre en fare for alle i fjellet.

Klatrere på skadestedet må hele tiden følge med på SLL. Det kan være behov for å stramme tauet ned for å unngå at det hekter i busker og liknende.

LF må om nødvendig dirigere HK ut fra fjellet slik at man ikke risikerer å dra båren opp langs fjellet.

Når HK er i heiseposisjon, gjøres følgende:

- I HK: Dersom Rescucender er helt oppe ved HK, kobles SLL inn på Protraxion, den ledige
karabinen låser sideplatene i nedkant og Rescucender kan sendes ned for å ta nytt tak.
Dersom Rescucender ikke har kommet helt opp til HK, kan båren heises ut av fjellet uten
at Protraxion er koblet inn.

.. danger::
   På enkelte utheisingssteder er det viktig å kunne heise båren et godt stykke
   umiddelbart etter at HK har overtatt båren. Dette er tilfeller hvor det er trangt slik at
   båren kan komme borti fjell eller skog dersom den blir hengende mens man skifter tak med
   Rescucender. Dette må brifes på forhånd – eller LF gir beskjed om dette før utheisingen
   starter. Dette kan løses ved at tau trekkes inn på skadestedet før båren kobles på
   (overskytende tau kappes, ny knute knyttes), eventuelt at helikopteret stiger mens man gir
   ut wire på vinsjen.

- Tauet legges inn på Protraxion før karabinen flyttes fra ringen til nedre hull på Protraxion. På
denne måten har vi alltid en backup til Rescucenderen.
- På skadestedet: Kontroller at slippstikk er løsnet og at backupslynge er fjernet. SLL kobles inn
på svivel.


HK løfter fri båren
"""""""""""""""""""

.. figure:: /images/SLL_utløft.jpg
   :width: 300px
   :align: right

Båren er nå kun festet i fjellet med et max 3m langt sikringstau via
bremseknute (Italian hitch) til stor pæreformet skrukarabiner, og SLL er
koblet til båren.

.. attention::
   LF: ‘Klart for heising’

.. attention::
   LF: Teller det ned før tauet er stramt. F.eks.: 5m - 2m – 1m.

HK overtar vekten av båren.

.. attention::
   LF: ‘Stans’

Den klatreren som har ansvaret for sikringstauet (bruk hansker!) til båren
slipper dette ut, eventuelt kutter dette så kort som mulig. Ved stor og trygg
hylle, kan sikringstauet sløyfes og båren håndteres kun for hånd.

.. attention::
   LF: ‘Båren er fri’

NB! Den innlagte pausen i oppheisingen for å få en kontrollert utfiring, kan være vanskelig å få til.
Klatrerne må være forberedt på at båren kan bli løftet fra standplass uten pause, og man må i så fall bare la
sikringstauet gå.


Revisjonslogg
-------------