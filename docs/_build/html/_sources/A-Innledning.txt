##########
Innledning
##########

Innledning
==========

Forord
------
Prosedyrehåndboken til NARG beskriver de etablerte metodene innenfor alpin redning i Norge. Den skal bidra til å standardisere og kvalitetssikre operasjoner innenfor alpin redning og skal derfor være et dynamisk dokument som hele tiden skal søke å være a jour med hva som til enhver tid er den beste og sikreste metoden. Dette arbeidet skal gjøres i samarbeid med øvrige nasjonale og internasjonale redningsorganisasjoner og relevante kompetansemiljø.

NARG har opprettet et prosedyreutvalg som kontinuerlig skal vurdere revisjon av denne prosedyrehåndboken. Revisjonsforslagene kvalitetssikres gjennom bruk av ”revisorer” (medlemmer med spesiell kompetanse på det aktuelle området) utenfor prosedyreutvalget, og endelig godkjenning gjøres av styret i NARG. Prosedyreutvalget velges årlig på årsmøtet i NARG. For å sikre rask distribusjon av nye/reviderte prosedyrer, legges de nye prosedyrene tilgjengelig på det interne lukkede nettet Fronter, og samtlige medlemmer skal få e-mail om endringen.

Håndboken skal være et levende dokument hvor nye metoder og nytt utstyr vurderes og implementeres når behovet melder seg.
Ved helikopteroperasjoner skal metodene og prosedyrene være sammenfallende med de gjeldende prosedyrene for den aktuelle helikopteroperatøren.
Alpin redning er en disiplin som ofte krever stor grad av improvisering. Vi vil understreke at metodene som er beskrevet ikke er en endelig fasit, men vil være retningsgivende for arbeidet som skal utføres. Et viktig eksempel på dette er at det ikke er beskrevet dobbel sikring av klatreren i alle situasjoner. Det er likevel den enkeltes ansvar å etterstrebe doble barrierer der dette ikke er uhensiktsmessig for å løse oppdraget.

Definisjoner og forkortelser
----------------------------
Operativ organisering
~~~~~~~~~~~~~~~~~~~~~

======================= ===========
Begrep                  Forklaring
======================= ===========
HRS                     Hovedredningssentralen er NARG sin oppdragsgiver. Det er HRS sør (Sola) eller HRS nord (Bodø) som alarmerer NARG gruppene ved behov og etter lokale retningslinjer.
LRS                     Lokal redningssentral er oftest det lokale politikammeret. 
Innsatsleder (IL)       Innsatsleder er politiets operative leder på skadestedet. (Tidligere kalt skadestedsleder, Operativ uteleder m.m.)
Innsatsleder KO (IL/KO) Gruppe og sted oftest i nærheten av skadestedet der den taktiske planlegging gjennomføres. Fagleder Klatring inngår i denne gruppen. 
AMK                     Akutt Medisinsk Kommunikasjonssentral 113
Fagleder helse          Fagleder helse er en rolle som gjerne betjenes av en lege. Det er denne personen som i alpine aksjoner kan rådføres med tanke på behandling av pasienten. 
Fagleder brann          Fagleder brann vil gjerne være en rolle som opprettes i forbindelse med urban redning. Han vil være ansvarlig for sikring av skadestedet.
Operasjonssentral       Operasjonssentral 112
Operasjonsleder         Sitter i operasjonssentralen og drifter operasjonen
Operasjonsstab          Gruppe som blir satt ned ved større aksjoner. Lokalisert i operasjonssentralen.
Stabssjef               Leder for operasjonsstaben.
======================= ===========

Gruppenes organisering
~~~~~~~~~~~~~~~~~~~~~~

+-----------------------+----------------------------------------------------------------------------+
| Begrep                | Forklaring                                                                 |
+=======================+============================================================================+
| NARG                  | Norske alpine redningsgrupper. Styret i NARG består av en valgt leder og   |
|                       | valgt nestleder. Til årsmøtene møter styret og et medlem (fortrinnsvis     |
|                       | leder) fra hver av de 10 redningsgruppene i Norge, samt prosedyregruppen i |
|                       | NARG. I tillegg har de to HRSene, Luftambulansetjenesten og 330-skvadronen |
|                       | møterett på årsmøtet.                                                      |
|                       |                                                                            | 
|                       | Nord-Norge (3 grupper); Tromsø, Svolvær og Bodø Sør-Norge (7 grupper);     |
|                       | Romsdal, Langfjella, Sunnmøre, Rogaland, Nord-Gudbrandsdal, Jostedal og    |
|                       | Hordaland. Til sammen har gruppene omlag 240 medlemmer.                    |
|                       |                                                                            |
|                       | Under aksjoner vil gruppen normalt bestå av 7 personer og bli ledet av FK i|
|                       | samarbeid med LF. Andre posisjoner vil bli bemannet etter oppdragets art og|
|                       | behov.                                                                     |
+-----------------------+----------------------------------------------------------------------------+
| Fagleder klatring (FK)|  Fagleder klatring har det overordnede ansvar for den alpine redningsgruppa|
|                       |  under aksjonen. Plassert i IL/KO under aksjon.                            |
+-----------------------+----------------------------------------------------------------------------+
| Leder fjell (LF)      | Leder fjell er leder for gruppen i fjellet, og har ansvar for alt som      |
|                       | foregår i selve fjellet under aksjonen. Vil ofte gå ned til skadested, men |
|                       | kan også velge å være plassert på standplass evt toppen.                   |
+-----------------------+----------------------------------------------------------------------------+
| Luftalpin leder (LL)  | Luftalpin leder. Person med plassering i helikopteret under                |
|                       | helikopteroperasjoner. Har ansvaret for klatrernes sikkerhet under         |
|                       | samarbeidet med helikopteret.                                              |
+-----------------------+----------------------------------------------------------------------------+
| Leder                 | På hvert sted topp/standplass/skadested/bunn skal det være en utpekt leder.|
| topp/standplass/      | Bruker da lederbegrep i kombinasjon med sted.                              |
| skadested/bunn        |                                                                            |
+-----------------------+----------------------------------------------------------------------------+

Alpine Fjellredningsbegreper
~~~~~~~~~~~~~~~~~~~~~~~~~~~~

+------------------------+----------------------------------------------------------------------------+
| Begrep                 | Forklaring                                                                 |
+========================+============================================================================+
| Standplass             | Når helikopter ikke kan levere personell direkte til skadestedet, blir man |
| (i forbindelse med     | enige om en standplass hvor helikopter har tilgang med heiskrok eller tau  |
| helikopter-operasjoner)| samtidig som det skal være så enkelt som mulig å ta seg til skadestedet.   |
+------------------------+----------------------------------------------------------------------------+
| Skadested              | Skadestedet er det stedet den skadde eller den nødstedte befinner seg. Den |
|                        | skadde kan bli flyttet lengre ned, til siden eller opp, men vil fortsatt   |
|                        | bli omtalt som ”skadestedet”.                                              |
+------------------------+----------------------------------------------------------------------------+
| Toppen                 | Et sted du kan gå ned/ut fra som ligger over standplass. Eventuelt øverste |
|                        | riggepunkt på en taubane.                                                  |
+------------------------+----------------------------------------------------------------------------+
| Bunn                   | Nederste riggepunkt på en taubane.                                         |
+------------------------+----------------------------------------------------------------------------+
| Rappell                | Nedfiring langs arbeidstauene.                                             |
+------------------------+----------------------------------------------------------------------------+
| Oppstigning            | Oppstigningsteknikk langs arbeidstau.                                      |
+------------------------+----------------------------------------------------------------------------+
| Superlongline          | Et langt tau som løper ned fra standplass til skadestedet. Dette blir      |
|                        | forbindelseslinjen mellom helikopter og båre. Båren blir heist opp i       |
|                        | helikopteret ved bruk av vinsj, tauklemme og en heisetrinse. Påkoblingen av|
|                        | superlongline skjer direkte til heiskrok.                                  |
+------------------------+----------------------------------------------------------------------------+
| Små lag                | 1 til 3 personer fra alpin redningsgruppe bistår redningsmann på HK i      |
|                        | henhold til egen prosedyre.                                                |
+------------------------+----------------------------------------------------------------------------+

Krav til medlemmer av alpine redningsgrupper
--------------------------------------------
MÅL
~~~
Hovedmålet for gruppene er å kunne bistå den offentlige redningstjenesten ved redningsaksjoner i bratt og utilgjengelig terreng. Målet med å stille krav til medlemmene av de alpine redningsgruppene er å sikre at de som kalles ut ved aksjoner er spesialtrente i de oppgavene de blir satt til å utføre. Dessuten ønsker en å sikre at alle gruppene har de samme krav til medlemmene slik at en gruppe under aksjoner trygt kan supplere med klatrere fra andre grupper.

Hvem kravene gjelder for
~~~~~~~~~~~~~~~~~~~~~~~~
Gruppene skal i første rekke bestå av spesialtrente klatrere. Aktive medlemmer skal være tilgjengelig på ei alarmliste. Styret i hver enkelt gruppe er ansvarlig for at klatrerne på alarmlista er sjekket ut (autorisert) i henhold til minstekrav spesifisert nedenfor. I tillegg til klatrerne på alarmlistene kan gruppa bestå av ressurspersoner, som er godkjent ut fra den enkelte gruppes behov for mannskap. Kravene nedenfor gjelder ikke for disse ressurspersonene, men kun for dem som står på den aktive alarmlista og som derfor kan bli kalt ut som mannskap ved aksjoner i terrenget.

Hver gruppe kan sette høyere krav til sine medlemmer ut fra lokale forhold og behov.

Hva kravene dekker
~~~~~~~~~~~~~~~~~~
Minimumskravet til klatrerne på alarmlistene inkluderer egen klatreerfaring, redningsteknikker og førstehjelp.
I tillegg til minstekrav til den enkelte klatrer på lista, stiller NARG visse krav til gruppa som en helhet.

**Krav til klatrere i alpine redningsgrupper som står på alarmliste:**

* Medlemmene skal ha klatret aktivt i minst 4 år og ha bred erfaring fra naturlig sikrede ruter.
* Klatreren skal kunne ta seg opp ruter av minimum grad 6- på egne sikringer.
* Klatreren skal ha erfaring i teknisk klatring.
* Klatreren skal ha erfaring fra alpin vinter- og is- klatring.
* Klatreren skal kunne improvisere kameratredning med vanlig utstyr for turbruk.
* Klatreren skal ha redningserfaring /trening og plikter å øve med gruppa minst en gang i året.
* Klatreren skal beherske redning med lange tau og være drillet på NARGs standardteknikker.
* Klatreren skal ha erfaring med, og være sjekket ut for, redning med helikopter. Klatreren skal ha gjennomført øvelse med helikopter i løpet av de siste to årene for å være operativ på aksjoner med denne helikoptertypen.
* Klatreren skal beherske heiseteknikker med tau.
* Klatreren skal ha erfaring i breredning i grupper hvor dette er aktuelt.
* Klatreren skal ha kjennskap til redningsarbeid i skred og bør kunne vurdere skredfare og veivalg.
* Klatreren skal ha medisinsk kompetanse - minimum kurs i livreddende førstehjelp.
* Klatreren skal ha erfaring i bruk av det sambandet gruppa er oppsatt med.
* Klatreren skal være aktiv klatrer.
* Klatreren skal øve med gruppa hvert år. Etter 2 år uten øvelse, blir man tatt av alarmplanen.

Klatrere som har spesiell verdifull kompetanse innen ett område, kan til en viss grad kompensere for mangler innen andre områder. Dette må nøye vurderes av den enkelte gruppeledelse.


**Tilleggskrav til gruppa som helhet**

Gruppa skal ha førstehånds kjennskap til alle aktuelle klatreområder i sitt område. I grupper som ikke
er oppsatt med spesielt breutstyr, skal noen likevel kunne bruke dette utstyret.

Utheving
--------
I prosedyrehåndboken er det benyttet følgende virkemidler for å fremheve viktig informasjon.

Bilder
~~~~~~
Vi bruker fortrinnsvis bilder der det som er sentralt er markert med farger og det uvesentlige lagt i
sort/hvitt:

.. figure:: /images/eks_markering_obj.jpg
   
   Eksempel på markering av objekt.

.. figure:: /images/eks_markering_omrade.jpg
   
   Eksempel på markering av område.


Symboler
~~~~~~~~

Markerer en setning, avsnitt eller punkt på bilde som er viktig og kan medfører fare eller farlige
situasjoner.

